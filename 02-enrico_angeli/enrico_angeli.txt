Nome del satellite: COBE
Autore: Enrico Angeli

### Storia
Il satellite **COBE** (COsmic Background Explorer) fu lanciato dalla NASA il **18 novembre 1989**, dopo 15 anni dalla sua proposta. La sua missione era di misurare lo spettro della Radiazione cosmica di fondo a microonde e di cercare eventuali disuniformità in questa radiazione.

Le sue misure sono alla base della cosmologia moderna poiché hanno permesso di misurare con precisione la radiazione cosmica di fondo.

### Osservazioni
Il satellite COBE fu lanciato dalla Vandenberg Air Force Base a Lompoc, California, il 18 novembre 1989, tramite il veicolo di lancio Delta 5000.
La sua missione prevedeva un viaggio di circa 4 anni, orbitando attorno alla terra a una distanza di 900.2 km a un periodo orbitale di 103 minuti. 

Il satellite disponeva a bordo di tre strumentazioni principali:

* DIRBE: Diffuse InfraRed Background Experiment, un rivelatore a infrarossi a più lunghezze d'onda usato per mappare l'emissione di polveri;
* FIRAS: Far-InfraRed Absolute Spectrophotometer, uno spettrofotometro usato per misurare lo spettro della Radiazione Cosmica di Fondo (CMB)
* DMR: Differential Microwave Radiometer: uno strumento a microonde usato per mappare le variazione (o le anisotropie) nella Radiazioni Cosmica di Fondo (CMB)

**John Mather** e **George Smoot** hanno successivamente studiato le misurazioni ottenute dalle rilevazioni apportate dal satellite COBE, dimostrando che la Radiazione Cosmica di Fondo ha uno spettro quasi perfettamente di **corpo nero**, che emette a una temperatura di (2,725±0,0002)K, corrispondente all'eccesso di temperatura che Penzias e Wilson non riuscivano a spiegare. Tale temperatura risulta sempre la stessa, indipendentemente dalla direzione in cui la si osserva, ma presenta comunque piccole deviazioni, dette **anisotropie**, in una parte su centomila. 

Queste due proprietà hanno confermato la teoria del Big Bang.

### Curiosità
John Mather e George Smoot sono stati insigniti del premio Nobel per la fisica nel 2006, grazie alle loro scoperte sulle anisotropie.

La scoperta delle anisotropie fu commentata da Stephen Hawking come "*la più grande scoperta scientifica del secolo*".
